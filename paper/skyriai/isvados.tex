\sectionnonum{Išvados}
    
    Šiame kursiniame darbe buvo apžvelgtos pagrindinės sąvokos, susijusios su dirbtinių neuroninių tinklų kūrimu ir apmokymu. Taip pat buvo aptartas $k$ artimiausių kaimynų metodas, kuris darbe buvo taikomas dirbtinio neuroninio tinklo rezultatų įvertinimui. Be to, reikšmingas dėmesys buvo skirtas duomenų aibių sudarymui ir jų paruošimui eksperimentiniams tyrimams.
    
    Be literatūros apžvalgos, darbe buvo atlikti tyrimai, kurių metu buvo sukurti ir pritaikyti dirbtinio neuroninio tinklo bei $k$ artimiausių kaimynų metodo modeliai. Tyrimų metu buvo analizuojama šių modelių tikslumo priklausomybė nuo mokymo duomenų aibės dydžio ir triukšmo lygio, naudojant tiek švarias, tiek triukšmingas duomenų aibes. Gauti rezultatai leido įvertinti modelių atsparumą triukšmui ir palyginti jų elgseną skirtingomis sąlygomis.

    Ateities darbuose būtų tikslinga atlikti išsamesnę triukšmo poveikio analizę, keičiant ne tik triukšmo intensyvumo parametrus, bet ir patį triukšmo tipą. Taip pat būtų prasminga išplėsti tyrimą, nagrinėjant triukšmo įtaką skirtingo pobūdžio duomenų aibėms, siekiant įvertinti gautų rezultatų bendrumą. Be to, būsimuose tyrimuose būtų naudinga analizuoti triukšmo poveikį įvairioms dirbtinių neuroninių tinklų architektūroms, siekiant nustatyti architektūros pasirinkimo reikšmę modelio triukšmo atsparumui. Analogiškai, atsižvelgiant į tai, kad šiame darbe buvo nagrinėtas $k$ artimiausių kaimynų metodas su fiksuotomis $k = 1$ ir $k = 3$ reikšmėmis, tolimesniuose darbuose būtų tikslinga ištirti, kaip triukšmo poveikis kinta priklausomai nuo parametro $k$ pasirinkimo.